## დავალება 22.06.2022

1. დაწერეთ დამოუკიდებელი მეთოდი, რომელსაც გადაეცემა ორი პარამეტრი:  InputStream is და String encoding და აბრუნებს String-ში გადაცემულ is-ს.  ანუ ახდენს ნაკადური ობიექტის სიმბოლოებში გარდაქმნას. მიაქციეთ ყურადღება,  რომ თუ InputStream is შეიცავს რამდენიმე ხაზიან სტრიქონს, მეთოდმაც  შედეგში ზუსტად ასეთი და ზუსტად ამდენ ხაზიანი ტექსტი უნდა დააბრუნოს. ანუ  ხაზების რაოდენობა და ყველა შესაბამისი ხაზი ემთხვეოდეს. მეთოდის  გასატესტად, InputStream პარამეტრში გადაეცით FileInputStream ობიექტი,  რომელიც მიუთითებს ფაილზე, რომელიც შეიცავს 3 ხაზს, პირველ ხაზზე წერია  რაიმე ლათინური ტექსტი, მეორეზე - რუსული, მესამეზე - ქართული.

2.  პირველი პუნქტის ანალოგიურად დაწერეთ დამოუკიდებელი მეთოდი, რომელსაც  გადაეცემა სამი პარამეტრი: OutputStream os, String text და String  encoding და OutputStream os ნაკადურ ობიექტში მოახდენს ტექსტური String  text მნიშვნელობის ჩაწერას String encoding კოდირებაში. მეთოდს გასატესტად  ასევე გადაეცით 3 ხაზიანი სტრიქონი (პირველ ხაზზე წერია რაიმე ლათინური  ტექსტი, მეორეზე - რუსული, მესამეზე - ქართული) და ჩააწერინეთ ეს ტექსტი  პროგრამის კონსოლში. ანუ მეთოდი გასატესტად გამოიძახეთ ამ პარამეტრებით:  კონსოლი, შესაბამისი ტექსტი და კოდირება.

3. ზედა ორივე პუნქტი უნდა  იყოს ბუფერიზებული და ამუშავებდეს შეცდომებს (Exception Handling).  შეცდომის შემთხვევაში, კონსოლზე წითლად დაიბეჭდოს შეცდომის მესიჯი და არა  მთლიანი სტეკი.

4. დაწერეთ ინტერაქტიული პროგრამა SUM, რომელიც კონსოლიდან კითხულობს მთელ რიცხვებს (int) და ბეჭდავს მათ ჯამებს. 
პროგრამა მუშაობის დასაწყისში ბეჭდავს ერთხელ "Hello SUM" და დასასრულსაც ერთხელ ბეჭდავს "Bye SUM". 
ყოველ ჯერზე შეყვანის წინ დაუბეჭდოს "Enter whole number: ". 
თუ  მომხარებელმა სწორად შეიყვანა მთელი რიცხვი (int), დაუბეჭდოს "Total SUM: "  და ამ რიცხვის ჩათლით ყველა წინა სწორი ფორმატით შეყვანილი რიცხვის ჯამი.  პროგრამა აგრძელებს ასე მუშაობას და ყოველ ჯერზე აკეთებს სწორად შეყვანილი  რიცხვების აჯამვას.
თუ მომხარებელმა შეიყვანა არასწორი მნიშვნელობა,  მაგალითად არარიცხვითი ან რიცხვითი, მაგრამ არა მთელი, მაშინ დაუბეჭდოს  კონსოლზე წითლად "Incorrect whole number value" და გააგრძელოს მუშაობა ანუ  ისევ მოითხოვოს ახალი მნიშვნელობის შეყვანა. სტრიქონული პარამეტრის  მნიშვნელობა არის თუ არა მთელი რიცხვი, გაიტანეთ ცალკე მეთოდში.
პროგრამამ შეყვანილ მნიშვნელობად ჩათვალოს შეყვანის დაწყებიდან Enter-ზე დაჭერამდე აკრეფილი მნიშვნელობა.
პროგრამამ  შეყვანილი მონაცემების წაკითხვა დაასრულოს თუ შეყვანილ იქნება სპეციალური  მნიშვნელობა "end" და დაბეჭდოს "Bye SUM" ერთხელ და დაასრულოს მუშაობა.